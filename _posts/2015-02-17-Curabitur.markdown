---
layout: post
title: موس و کیبوردهای آینده ، تنها با یک دستکش در دستان شما
---
<img src="{{ site.baseurl }}/images/pic03.jpg">
دستکش GEST که محققان آزمایشگاه Apotact اخیرا طراحی کرده‌اند و به کاربر اجازه می‌دهد رایانه و تلفن همراه خود را با دست هایش کنترل کند از دو جزء تشکیل شده است. یک قسمت که شامل یک کنترل‌کننده حرکتی است که بر روی دست پوشیده می‌شود و دیگری یک کیت توسعه نرم‌افزار بوده که به افراد اجازه ساخت برنامه‌های کاربردی جدید برای پلت فرم را می‌دهد. نرم‌افزاری که نیرویGEST از آن تامین می شود، به آن اجازه می‌دهد تا جنبش‌های کوچک را احساس کند و مدلی سفارشی ایجاد کرده که برای هر کاربر منحصربفرد است و با گذشت زمان با وی سازگار می‌شود.
نخستین کاربرد این دستگاه برای فوتوشاپ خواهد بود که هر دستگاه با مجموعه‌ای از پنج حرکت استاندارد عرضه می شود. به عنوان مثال، تغییر بین برنامه‌ها،از طریق خم و راست کردن یک انگشت انجام می‌شود. با اشاره کردن به صفحه می‌توان ماوس را به حرکت درآورد و با پیچ و تاب کف دست می‌توان برنامه‌ فوتوشاپ را تنظیم کرد.
گفتنی است این دستگاه با یک بند قابل تنظیم در کف دست و چهار انگشت، متناسب برای تمام دست‌ها طراحی شده است. ۱۵ حسگر مجزا در هر دست وجود داشته و هر انگشت دارای ترکیبی از شتاب‌سنج استاندارد، ژیروسکوپ و مغناطیس‌سنج است که در تلفن‌های همراه وجود دارد.
یک ویژگی فوق العاده در مورد این دستکش این است که اگر شما تمایل به استفاده از مدل‌های سفارشی GEST و داده‌های حرکتی پردازش شده ندارید، می‌توانید به داده‌های خام حسگر دسترسی پیدا کرده و از برنامه‌های کاربردی جاوا و پایتون برای ایجاد مدل‌های شخصی خود استفاده کنید.
این دستگاه همچنین از طریق یک بلوتوث با مصرف انرژی پایین و یک نمایشگر LED که زمان اتصال وحالت کاربر را اطلاع می‌دهد، به گوشی‌های هوشمند، تبلت‌ها و رایانه‌ها متصل می‌شود.این دستگاه را می‌توان از طریق ورودی کوچک USB شارژ کرد.